# Όροι χρήσης

> Έκδοση 2.1 / Σεπτέμβριος 2020

## Εισαγωγή
Το TheBluez.gr (εφεξής «TheBluez» ή «ιστότοπος») είναι ένας ιστότοπος δημιουργικής γραφής που δημοσιεύει μυθοπλασία και αρθρογραφία, από δημιουργούς που συνεργάζονται **εθελοντικά** με τον ιστότοπο.

Κάθε χρήστης (εφεξής «χρήστης», «επισκέπτης» ή «αναγνώστης») που εισέρχεται στον ιστότοπο και κάνει χρήση των υπηρεσιών του, θεωρείται πως συναινεί και αποδέχεται πλήρως και ανεπιφύλακτα όλους τους όρους χρήσης του παρόντος, **χωρίς καμία απολύτως εξαίρεση**. Εάν κάποιος χρήστης δεν συμφωνεί πλήρως με τους όρους του παρόντος, οφείλει να απέχει από την χρήση των υπηρεσιών του ιστότοπου και να **αποχωρήσει άμεσα από αυτόν.**

Κάθε χρήστης έχει το δικαίωμα να υποβάλλει ένα ή περισσότερα έργα του στον ιστότοπο. Ο εν λόγω χρήστης (εφεξής «δημιουργός», «συγγραφέας» ή «συντάκτης») οφείλει να διαβάσει την ενότητα **Υποβολή Κειμένων**και να συναιναίσει πλήρως, ανεπιφύλακτα και χωρίς καμία εξαίρεση με τους όρους που περιγράφονται σε αυτήν. 

Οι δημιουργοί, πριν  υποβάλλουν τα έργα τους στο TheBluez προς εξέταση δημοσίευσης, είναι υποχρεωμένοι να τσεκάρουν το πεδίο *Έχω διαβάσει τους και συμφωνώ μαζί τους* που υπάρχει στη [φόρμα υποβολής κειμένων](https://thebluez.gr/%cf%85%cf%80%ce%bf%ce%b2%ce%bf%ce%bb%ce%ae-%ce%ba%ce%b5%ce%b9%ce%bc%ce%ad%ce%bd%cf%89%ce%bd/). Με την υποβολή του κειμένου στο TheBluez, θεωρείται πως ο δημιουργός έχει διαβάσει, κατανοήσει και αποδέχεται πλήρως, ανεπιφύλακτα και χωρίς καμία εξαίρεση τους όρους της ενότητας **Υποβολή Κειμένων**

## Ποιοι είμαστε

Το TheBluez.gr είναι ένας ιστότοπος δημιουργικής γραφής, που δημοσιεύει επιλεγμένη αρθρογραφία και ιστορίες μυθοπλασίας. Τα άρθρα και οι ιστορίες παρέχονται είτε από συνεργαζόμενους με τον ιστότοπο δημιουργούς («συντακτική ομάδα») σε εθελοντική βάση, είτε από αναγνώστες που θέλουν να μοιραστούν με τους υπόλοιπους αναγνώστες μας, τις ιστορίες ή/και τις σκέψεις τους, επίσης σε εθελοντική βάση.

Το TheBluez.gr δεν είναι αμιγώς λογοτεχνικός ιστότοπος και δεν απευθύνεται μόνο σε λογοτέχνες. Συνεπώς ο χρήστης οφείλει να γνωρίζει και αποδέχεται ότι δεν είναι λογοτεχνικά όλα τα κείμενα που φιλοξενούμε.

Το TheBluez.gr δεν είναι ειδησεογραφικός ιστότοπος. Δεν παράγει ούτε μεταδίδει ειδήσεις. Τα άρθρα συντακτών, των οποίων η θεματολογία αντλείται από τις τρέχουσες εξελίξεις, δεν είναι ειδήσεις, αλλά γνώμες και απόψεις των συντακτών πάνω στις προαναφερθείσες εξελίξεις.

Κατ’ επέκταση του παραπάνω, τα κείμενα που φιλοξενούνται στον ιστότοπο δεν μπορούν να θεωρηθούν ειδήσεις και σε καμία περίπτωση δεν μπορούν να αναδημοσιευτούν από μη συνεργαζόμενους ιστότοπους, μόνο με αναφορά στον δημιουργό και παράθεση υπερσυνδέσμου (hyperlink) προς την σελίδα του TheBluez.gr που φιλοξενεί το κείμενο.

Τα πνευματικά δικαιώματα των κειμένων που φιλοξενούνται στον ιστότοπο ανήκουν αποκλειστικά και μόνο στους δημιουργούς τους. Κατά την υποβολή ενός κειμένου, ο δημιουργός παρέχει στον ιστότοπο το δικαίωμα της δημοσίευσης του κειμένου του.

Το TheBluez.gr ως ιστότοπος γραφής, δημοσιεύει κείμενα τα οποία εμπίπτουν σε δύο μεγάλες κατηγορίες: Μυθοπλασία και αρθρογραφία.

### Μυθοπλασία

Δημοσιεύουμε μικρές ή και μεγαλύτερες ιστορίες που ανήκουν στην σφαίρα της μυθοπλασίας, στις παρακάτω κατηγορίες του ιστότοπου:

-   The RedHotBluez: Η κατηγορία φιλοξενεί ερωτικές ιστορίες σε όλο τους το φάσμα. Στην εν λόγω κατηγορία θα βρείτε από ανάλαφρες «ροζ» ιστορίες έως και σκληρά πορνογραφήματα. Ο αναγνώστης θα πρέπει να γνωρίζει πως οι ιστορίες που ανήκουν σε αυτή την κατηγορία, δεν δημοσιεύονται στην σελίδα μας στο facebook, καθώς το περιεχόμενό τους αντιβαίνει με τους όρους χρήσης και τα standards της κοινότητας του κοινωνικού δικτύου.
-   FantasticBluez: Η κατηγορία φιλοξενεί ιστορίες που ανήκουν στην λογοτεχνία του φανταστικού, του υπερφυσικού, της επιστημονικής φαντασίας κλπ.
-   The TerrorBluez!: Η κατηγορία φιλοξενεί ιστορίες τρόμου, που ενδέχεται να ανήκουν και στην σφαίρα του φανταστικού. Το περιεχόμενο ορισμένων ιστοριών μπορεί να είναι τρομακτικό, αηδιαστικό ή φρικιαστικό για κάποιους αναγνώστες κι έτσι συνίσταται στους αναγνώστες μας να αποφεύγουν τα κείμενα αυτής της κατηγορίας, αν δεν τους αρέσουν οι ιστορίες τρόμου. Ο αναγνώστης θα πρέπει να γνωρίζει πως οι ιστορίες της συγκεκριμένης κατηγορίας, δημοσιεύονται στο facebook με  _trigger_ _warning_ «ΠΡΟΣΟΧΗ: ΚΕΙΜΕΝΟ ΤΡΟΜΟΥ»
-   MysteryBluez: Η κατηγορία φιλοξενεί αστυνομικές ιστορίες και ιστορίες μυστηρίου οι οποίες δεν ανήκουν στην σφαίρα του τρόμου.
-   The BabyBluez: Η κατηγορία φιλοξενεί παιδική λογοτεχνία και παραμύθια για παιδιά και ενήλικες
-   The BlueBluez: Η κατηγορία φιλοξενεί ιστορίες μυθοπλασίας που δεν μπορούν να ενταχθούν σε καμία από τις παραπάνω κατηγορίες.

### Σειρές ιστοριών
Στην κατηγορία The BluezSerials δημοσιεύονται μεγαλύτερες ιστορίες, σε συνέχειες. Κάθε έργο ανήκει σε μια υποκατηγορία με τον τίτλο του έργου, ώστε να είναι ευκολότερη η πρόσβαση στον αναγνώστη.

Ο ιστότοπος δημοσιεύει ιστορίες σε συνέχειες,  **μόνο**  από τα μέλη της μόνιμης συντακτικής ομάδας. Εάν επιθυμείτε να δημοσιεύσετε τις ιστορίες σας – είτε αυτοτελείς που ανήκουν σε μία σειρά, είτε σε κεφάλαια – θα πρέπει να έρθετε σε συνεννόηση με την ομάδα επιμέλειας του TheBluez.gr ώστε να διαπιστώσουμε εάν κάτι τέτοιο είναι εφικτό.

### Αρθρογραφία

Το TheBluez.gr δημοσιεύει αρθρογραφία η οποία ανήκει στις παρακάτω κατηγορίες:

-   The FunnyBluez: Η κατηγορία φιλοξενεί χιουμοριστική και σατιρική αρθρογραφία.
-   The BluezMommies: Η κατηγορία φιλοξενεί αρθρογραφία με θέμα την γονεϊκότητα και ιστορίες μαμάδων
-   HistoricBluez: Η κατηγορία φιλοξενεί ιστορική αρθρογραφία.
-   The BluezExperiences: Η κατηγορία φιλοξενεί πραγματικές ιστορίες αναγνωστών ή και μόνιμων συντακτών, σε μορφή ημερολογίου (weblog / blog).
-   The BluezVoices: Η κατηγορία φιλοξενεί κοινωνική αρθρογραφία και αρθρογραφία που δεν εμπίπτει σε καμία από τις παραπάνω κατηγορίες

### Μόνιμη Συντακτική Ομάδα
Στην μόνιμη συντακτική ομάδα του ιστότοπου ανήκουν αρθρογράφοι ή/και μυθιστοριογράφοι οι οποίοι στέλνουν κείμενα στον ιστότοπο ανά τακτά χρονικά διαστήματα.

Τα κείμενα των δημιουργών που ανήκουν στην μόνιμη συντακτική ομάδα, φέρουν το όνομα ή το ψευδώνυμο που έχουν επιλέξει, την φωτογραφία τους και κάποια βιογραφικά τους στοιχεία. Επίσης, τα εν λόγω κείμενα, όταν δημοσιεύονται στα κοινωνικά δίκτυα, προλογίζονται αναφέροντας το όνομα ή το ψευδώνυμο του δημιουργού τους.

Για κάθε δημιουργό που ανήκει στην μόνιμη συντακτική ομάδα, υπάρχει μια αρχειοθήκη στον ιστότοπο (archive) όπου ο χρήστης μπορεί εύκολα και γρήγορα να βρει όλα τα κείμενα του εν λόγω δημιουργού.

### Περιπτώσεις λογοκλοπής και παραβίασης πνευματικών δικαιωμάτων

Το TheBluez.gr ζητάει από τους δημιουργούς να παραδίδουν **πρωτότυπα** και **αδημοσίευτα** έργα. Σπανίως ενδέχεται να αναδημοσιεύσει έργα δημιουργών τα οποία έχουν δημοσιευτεί, στο παρελθόν, σε κάποι άλλο μέσο, μόνο αφού βεβαιωθεί για την αυθεντικότητά τους και μόνο αφού διασφαλιστεί ότι τα πνευματικά δικαιώματα του έργου ανήκουν όντως στον δημιουργό.

Ελέγχουμε όλα τα κείμενα που υποβάλλονται στον ιστότοπο για λογοκλοπή, αλλά, δυστυχώς, μην έχοντας άπειρη πρόσβαση σε όλα τα δημοσιευμένα έργα, είναι δύσκολο έως αδύνατο να βεβαιωθούμε τόσο για την αυθεντικότητα, όσο και για την πατρότητα ενός έργου. 

Σε περίπτωση που εντοπίσετε κάποιο κείμενο το οποίο καταπατάει τα πνευματικά σας δικαιώματα, θα πρέπει να επικοινωνήσετε **άμεσα** μαζί μας, μέσω [email](info@thebluez.gr) ώστε να κατεβάσουμε το κείμενο που καταπατάει την πνευματική σας ιδιοκτησία.

Στο email θα πρέπει, κατ' ελάχιστο, να υπάρχουν τα εξής:

- Ο τίτλος του κειμένου
- Υπερσύνδεσμος προς το κείμενο που βρίσκεται στη σελίδα μας (π.χ. https://thebluez.gr/%cf%86%ce%b5%cf%85%ce%b3%ce%ac%cf%84%ce%bf%cf%82-v/)
- Τίτλος πρωτότυπου έργου, όνομα δημιουργού, ημερομηνία κυκλοφορίας και ονοματεπώνυμο κατόχου πνευματικό δικαιωμάτων, μαζί με οποιαδήποτε στοιχεία διαθέτετε που να πιστοποιούν ότι είστε ο κάτοχος των πνευματικών δικαιωμάτων ή ενεργείτε αντί αυτού.
- Απόσπασμα από το πρωτότυπο έργο στο οποίο να διαφαίνεται ξεκάθαρα η παραβίαση των πνευματικών δικαιωμάτων σας

Από πλευράς μας, μετά λήψη του email, θα γίνουν τα εξής:

- Άμεση αποδημοσίευση του/των έργου/έργων που παραβιάζουν τα πνευματικά σας δικαιώματα.
- Εξέταση του αιτήματός σας και ενημέρωσή σας για την εξέλιξη αυτού
- Μόνιμη διαγραφή του υλικού εάν όντως υπάρχει καταπάτηση πνευματικής ιδιοκτησίας ή αναδημοσίευσή του, εάν δεν υπάρχει καταπάτηση πνευματικής ιδιοκτησίας.

Το TheBluez.gr δεν μπορεί, σε καμία απολύτως περίπτωση, να θεωρηθεί ότι καταπατά την πνευματική σας ιδιοκτησία καθώς δεν είναι δημιουργός περιεχομένου, αλλά μέσο το οποίο δημοσιεύει περιεχόμενο. Καταβάλλουμε κάθε δυνατή προσπάθεια για να μην γινόμαστε μέρος του τεράστιου προβλήματος λογοκλοπής και καταπάτησης πνευματικής ιδιοκτησίας που υφίσταται στις μέρες μας, ιδιαίτερα στο διαδίκτυο, και ενεργούμε πάντοτε άμεσα, σε τέτοιου είδους περιστατικά.

### Λοιποί όροι

- Ο ιστότοπος δεν υιοθετεί ούτε ασπάζεται τις απόψεις που εκφράζονται στα κείμενά που φιλοξενεί και πάντοτε διατηρεί το δικαίωμα να μην δημοσιεύσει ή/και να αφαιρέσει δημοσιευμένα κείμενα τα οποία δεν συνάδουν με το ύφος ή την θεματολογία του.
- Την ευθύνη για τα γραφόμενά τους, φέρουν αποκλειστικά και μόνο οι δημιουργοί.
- Ο ιστότοπος δεν υιοθετεί ούτε ασπάζεται τις απόψεις τον σχολιαστών που σχολιάζουν είτε στην σελίδα, είτε στα κοινωνικά δίκτυα.
- Το TheBluez.gr προάγει τον πολιτισμένο διάλογο και την επικοδομητική κριτική κειμένων και απόψεων και διατηρεί το δικαίωμα να διαγράφει:
  - Προσβλητικές, υβριστικές, ρατσιστικές, ομοφοβικές και γενικότερα επικίνδυνες απόψεις
  - Σχόλια τα οποία έχουν σκοπό να προσβάλλουν ή να διασύρουν υπαρκτά πρόσωπα και κατάστασεις
  - Σχόλια τα οποία υβρίζουν, προσβάλλουν ή καταφέρονται αρνητικά κατά του δημιουργού
  - Σχόλια τα οποία στοχοποιούν άτομα ή ομάδες ατόμων.
- Το TheBluez.gr μπορεί να αφαιρέσει μόνιμα το δικαίωμα σχολιασμού σε χρήστες που παραβιάζουν τον παραπάνω όρο.
- Ενδεχομένως κάποια κείμενα που φιλοξενούνται στον ιστότοπο να μην ανήκουν στην σωστή κατηγορία. Εάν παρατηρήσετε κάτι τέτοιο, επικοινωνήστε μαζί μας ώστε να διορθώσουμε την κατηγορία του κειμένου.

## Υποβολή κειμένων

Το TheBluez.gr είναι ιστότοπος δημιουργικής γραφής που δημοσιεύει μυθοπλασία και αρθρογραφία. Πριν μας στείλετε τα κείμενά σας προς εξέταση δημοσίευσης, παρακαλώ διαβάστε προσεκτικά τους παρακάτω όρους.

Για να υποβληθεί το κείμενό σας στη σελίδα μας θα πρέπει υποχρεωτικά να τσεκάρετε το πεδίο  _έχω διαβάσει τους όρους υποβολής κειμένων προς δημοσίευση και συμφωνώ μαζί τους_  στην φόρμα υποβολής κειμένων. Με την υποβολή του κειμένου σας, θεωρείται πως έχετε διαβάσει, κατανοήσει και αποδεχτεί πλήρως και ανεπιφύλακτα τους όρους και τις προϋποθέσεις που περιγράφονται στην παρούσα σελίδα.

### Αποδεκτά είδη κειμένων

Θα πρέπει να λάβετε υπ’ όψιν πως το TheBluez δημοσιεύει κείμενα τα οποία ανήκουν στις παρακάτω κατηγορίες:

#### Μυθοπλασία

Δημοσιεύουμε μικρές ή και μεγαλύτερες ιστορίες που ανήκουν στην σφαίρα της μυθοπλασίας, στις παρακάτω κατηγορίες του ιστότοπου

-   The RedHotBluez: Η κατηγορία φιλοξενεί ερωτικές ιστορίες σε όλο τους το φάσμα. Στην εν λόγω κατηγορία θα βρείτε από ανάλαφρες «ροζ» ιστορίες έως και σκληρά πορνογραφήματα. Ο δημιουργός θα πρέπει να γνωρίζει πως οι ιστορίες που ανήκουν σε αυτή την κατηγορία, δεν δημοσιεύονται στην σελίδα μας στο facebook, καθώς το περιεχόμενό τους αντιβαίνει με τους όρους χρήσης και τα standards της κοινότητας του κοινωνικού δικτύου.
-   FantasticBluez: Η κατηγορία φιλοξενεί ιστορίες που ανήκουν στην λογοτεχνία του φανταστικού, του υπερφυσικού, της επιστημονικής φαντασίας κλπ.
-   The TerrorBluez!: Η κατηγορία φιλοξενεί ιστορίες τρόμου, που ενδέχεται να ανήκουν και στην σφαίρα του φανταστικού. Το περιεχόμενο ορισμένων ιστοριών μπορεί να είναι τρομακτικό, αηδιαστικό ή φρικιαστικό για κάποιους αναγνώστες κι έτσι συνίσταται στους αναγνώστες μας να αποφεύγουν τα κείμενα αυτής της κατηγορίας, αν δεν τους αρέσουν οι ιστορίες τρόμου. Ο δημιουργός θα πρέπει να γνωρίζει πως οι ιστορίες της συγκεκριμένης κατηγορίας, δημοσιεύονται στο facebook με  _trigger_ _warning_ «ΠΡΟΣΟΧΗ: ΚΕΙΜΕΝΟ ΤΡΟΜΟΥ»
-   MysteryBluez: Η κατηγορία φιλοξενεί αστυνομικές ιστορίες και ιστορίες μυστηρίου οι οποίες δεν ανήκουν στην σφαίρα του τρόμου.
-   The BabyBluez: Η κατηγορία φιλοξενεί παιδική λογοτεχνία και παραμύθια για παιδιά και ενήλικες
-   The BlueBluez: Η κατηγορία φιλοξενεί ιστορίες μυθοπλασίας που δεν μπορούν να ενταχθούν σε καμία από τις παραπάνω κατηγορίες.

#### Σειρές ιστοριών

Στην κατηγορία The BluezSerials δημοσιεύονται μεγαλύτερες ιστορίες, σε συνέχειες. Κάθε έργο ανήκει σε μια υποκατηγορία με τον τίτλο του έργου, ώστε να είναι ευκολότερη η πρόσβαση στον αναγνώστη.

Ο ιστότοπος δημοσιεύει ιστορίες σε συνέχειες,  **μόνο**  από τα μέλη της μόνιμης συντακτικής ομάδας. Εάν επιθυμείτε να δημοσιεύσετε τις ιστορίες σας – είτε αυτοτελείς που ανήκουν σε μία σειρά, είτε σε κεφάλαια – θα πρέπει να έρθετε σε συνεννόηση με την ομάδα επιμέλειας του TheBluez.gr ώστε να διαπιστώσουμε εάν κάτι τέτοιο είναι εφικτό.

#### Αρθρογραφία

Το TheBluez.gr δημοσιεύει αρθρογραφία η οποία ανήκει στις παρακάτω κατηγορίες:

-   The FunnyBluez: Η κατηγορία φιλοξενεί χιουμοριστική και σατιρική αρθρογραφία.
-   The BluezMommies: Η κατηγορία φιλοξενεί αρθρογραφία με θέμα την γονεϊκότητα και ιστορίες μαμάδων
-   HistoricBluez: Η κατηγορία φιλοξενεί ιστορική αρθρογραφία.
-   The BluezExperiences: Η κατηγορία φιλοξενεί πραγματικές ιστορίες αναγνωστών ή και μόνιμων συντακτών, σε μορφή ημερολογίου (weblog / blog).
-   The BluezVoices: Η κατηγορία φιλοξενεί κοινωνική αρθρογραφία και αρθρογραφία που δεν εμπίπτει σε καμία από τις παραπάνω κατηγορίες

### Μη αποδεκτά είδη κειμένων

Το TheBluez.gr δεν θα δημοσιεύσει ποτέ κείμενα τα οποία παραβαίνουν τους παρακάτω όρους:

- Δεν δημοσιεύουμε κείμενα πολιτικού περιεχομένου
    - Εξαιρούνται οι ιστορίες μυθοπλασίας οι οποίες ενδέχεται να περιλαμβάνουν πολιτικό περιεχόμενο, καθώς και τα κείμενα ιστορικής αρθρογραφίας.
    - Προς εξήγηση του παραπάνω, ο συγγραφέας θα πρέπει να λάβει υπόψιν ότι μια ιστορία μυθοπλασίας που εκτυλίσσεται στην Βικτωριανή Αγγλία και περιγράφει την πολιτική κατάσταση της εποχής ή ένα κείμενο ιστορικής αρθρογραφίας που αναλύει τα έργα και τις ημέρες των ερυθρών Χμερ, είναι αποδεκτά κείμενα.
- Δεν δημοσιεύουμε αρθρογραφία ή μυθοπλασία με ρατσιστικό ή ομοφοβικό ύφος.
    - Ιδιαίτερα για την κατηγορία της αρθρογραφίας, ρατσιστικά ή ομοφοβικά κείμενα θα απορρίπτονται αβλεπί και οι δημιουργοί που θα παραβαίνουν τον παραπάνω όρο, θα στερούνται το δικαίωμα της δημοσίευσης κειμένων στον ιστότοπο.
    - Ενδεχομένως να είμαστε πιο ελαστικοί με τα κείμενα που υπάγονται στην σφαίρα της μυθοπλασίας, χωρίς αυτό να αποτελεί κανόνα.
- Δεν δημοσιεύουμε κείμενα μίσους τα οποία στοχεύουν οποιοδήποτε άτομο ή κοινωνική ομάδα.
- Δεν δημοσιεύουμε κείμενα τα οποία έχουν σκοπό να διασύρουν ή να προσβάλλουν υπαρκτά πρόσωπα.
    - Σε αυτό το σημείο θα πρέπει να τονίσουμε ότι τα κείμενα που ανήκουν στην σφαίρα της μυθοπλασίας δεν είναι δυνατό να διασύρουν ή να προσβάλλουν υπαρκτά πρόσωπα, καθώς οι καταστάσεις που διαδραματίζονται σε αυτά τα κείμενα, είναι εξ’ ολοκλήρου δημιουργήματα της φαντασίας του συγγραφέα τους.
- Δεν δημοσιεύουμε αρθρογραφία με εξαιρετικά ακραίο, εξτρεμιστικό ή παράνομο περιεχόμενο.
    - Ενδεχομένως κάποιο κείμενο που ανήκει στην κατηγορία της μυθοπλασίας να μην δημοσιευτεί για τον παραπάνω λόγο.
- Δεν δημοσιεύουμε δελτία τύπου
- Δεν δημοσιεύουμε ειδήσεις.
- Δεν δημοσιεύουμε τυχαίες σκέψεις, κείμενα χωρίς συνοχή ή παραληρηματικό λόγο που δεν εμπίπτουν ούτε στην κατηγορία της μυθοπλασίας, ούτε στην κατηγορία της αρθρογραφίας.
- Δεν δημοσιεύουμε ποιήματα.
- Δεν δημοσιεύουμε σενάρια ταινιών μικρού ή μεγάλου μήκους.
- Δεν δημοσιεύουμε θεατρικά έργα.

Κείμενα τα οποία υποβάλλονται στον ιστότοπο, τα οποία ανήκουν στις παραπάνω κατηγορίες, θα απορρίπτονται χωρίς να ενημερώνεται ο δημιουργός για την απόρριψη του έργου του.

### Προϋποθέσεις για την δημοσίευση κειμένων

#### Έκταση κειμένων

-   Τα κείμενα που ανήκουν στην σφαίρα της αρθρογραφίας θα πρέπει να απαρτίζονται από 500 έως και 1.000 λέξεις.
-   Τα κείμενα που ανήκουν στην σφαίρα της μυθοπλασίας θα πρέπει να απαρτίζονται από 1.000 έως και 2.000 λέξεις.
-   Στα παραπάνω  **δεν** συμπεριλαμβάνονται:
    -   Ο τίτλος ή/και ο υπότιτλος του κειμένου
    -   Το όνομα ή και το ψευδώνυμο του δημιουργού
    -   Τυχόν σημειώσεις που υπάρχουν στο κείμενο και απευθύνονται προς την ομάδα επιμέλειας
-   Μεγαλύτερα κείμενα είναι δυνατό να δημοσιευτούν  **μόνο**  κατόπιν συνεννοήσεως με την ομάδα επιμέλειας του ιστότοπου.
-   Κείμενα τα οποία δεν τηρούν το όριο της έκτασης, θα  **απορρίπτονται**  χωρίς ενημέρωση του δημιουργού.
-   Από τα παραπάνω όρια εξαιρούνται τα μέλη της μόνιμης συντακτικής ομάδας του ιστότοπου, που έχουν δικαίωμα να υποβάλλουν μεγαλύτερα κείμενα ή ακόμη και κείμενα σε συνέχειες.

#### Αυτοτέλεια κειμένων

-   Το κείμενό σας θα πρέπει να έχει αρχή, μέση και τέλος και να είναι  **αυτοτελές**.
-   Κείμενα τα οποία  **δεν**  έχουν τέλος θα  **απορρίπτονται**.
-   Κείμενα τα οποία φέρουν την ένδειξη  _συνεχίζεται_  ή ανήκουν σε σειρά ιστοριών ή είναι γραμμένα σε κεφάλαια και υποβάλλονται  **χωρίς**  να έχετε έρθει σε συνεννόηση με την ομάδα επιμέλειας,  **θα απορρίπτονται.**

#### Πρωτοτυπία κειμένων, Λογοκλοπή & Καταπάτηση πνευματικής ιδιοκτησίας

-   Το TheBluez.gr δέχεται μόνο πρωτότυπα και αδημοσίευτα κείμενα προς δημοσίευση. Κείμενα τα οποία έχουν δημοσιευτεί σε άλλο ιστότοπο, blog, κοινωνικό δίκτυο, περιοδικό, βιβλίο ή, γενικότερα, σε οποιοδήποτε άλλο μέσο,  **θα απορρίπτονται.**
-   Σπάνια και μόνο κατόπιν συμφωνίας με την διαχείριση του ιστότοπου είναι δυνατό να αναδημοσιεύουμε κείμενά σας τα οποία έχουν δημοσιευτεί σε κάποιο άλλο μέσο. Για την αναδημοσίευση θα πρέπει να παρέχετε αποδείξεις για την πατρότητα των έργων σας.
-   Ελέγχουμε κάθε κείμενο που λαμβάνουμε και σε περίπτωση παραβίασης των παραπάνω όρων, το κείμενο θα απορρίπτεται και ο δημιουργός θα στερείται το δικαίωμα υποβολής κειμένων στον ιστότοπο.
-   Δεν δεχόμαστε κείμενα άλλων δημιουργών, αυτούσια ή παραποιημένα, τα οποία ψευδώς υπογράφει ο αποστολέας τους. Η λογοκλοπή είναι λόγος στέρησης του δικαιώματος υποβολής κειμένων στον ιστότοπο.
-   Αν και ελέγχουμε κάθε κείμενο που φτάνει στα χέρια μας, για πιθανή λογοκλοπή, ενδέχεται να δημοσιεύσουμε κάποιο κείμενο που ψευδώς το υπογράφει ο αποστολέας του, ως δημιουργός του κειμένου. Στην περίπτωση που εντοπίσετε κάποιο περιστατικό λογοκλοπής στον ιστότοπό μας, παρακαλώ επικοινωνήστε άμεσα μαζί μας.

#### Γλώσσα, Ορθογραφία και Συντακτικό

-   Το TheBluez.gr δημοσιεύει κείμενα τα οποία είναι γραμμένα στα ελληνικά ή, σπανιότερα, σε κάποια διάλεκτο της ελληνικής.
    - Έαν το κείμενό σας είναι γραμμένο σε κάποια διάλεκτο της ελληνική ή κάνει εκτενή χρήση κάποιας διαλέκτου, πριν την υποβολή του, επικοινωνήστε μαζί μας ώστε να προνοήσουμε για την επιμέλεια του κειμένου σας.
    -   Κείμενα τα οποία είναι γραμμένα σε greeklish ή κάνουν χρήση greeklish χωρίς να υπάρχει ιδιαίτερος λόγος, θα απορρίπτονται.
    -   Κείμενα τα οποία κάνουν χρήση του πολυτονικοῦ συστήματος, θα απορρίπτονται.
-   Δεν λαμβάνουμε υπ’ όψιν κείμενα τα οποία στερούνται βασικής ορθογραφικής επιμέλειας. Προτείνουμε την χρήση του  [online ορθογράφου](http://www.neurolingo.gr/el/online_tools/speller)  και του  [βικιλεξικού](https://el.wiktionary.org/wiki/%CE%92%CE%B9%CE%BA%CE%B9%CE%BB%CE%B5%CE%BE%CE%B9%CE%BA%CF%8C:%CE%9A%CF%8D%CF%81%CE%B9%CE%B1_%CE%A3%CE%B5%CE%BB%CE%AF%CE%B4%CE%B1).
-   Όσον αφορά την ορθογραφία των κειμένων σας, θα σας παρακαλούσαμε να δώσετε προσοχή στα παρακάτω:
    -   Δεν υπάρχει  **κ.**  Υπάρχουν τα  **και**  &  **κι.** Το  **κι**  συνηθίζεται στην λογοτεχνία όταν ακολουθεί λέξη με φωνήεν, το οποίο, παλιότερα θα το συναντούσατε ώς **κ'**
    -   Εάν η πρόταση / ερώτηση δεν είναι στα αγγλικά, μην χρησιμοποιείτε το αγγλικό ερωτηματικό (?). ¿Entiendes?
    -   Ελληνικά εισαγωγικά είναι τα « και », και, σπανιότερα τα “ και ”. Μην χρησιμοποιείτε τα σύμβολα  _μικρότερο από (_**<**_) μεγαλύτερο από (_**>**_), απόστροφο (_**‘**_), δασεία (_**`**_) ή τόνο(**΄**)._
    -   Τα αριθμητικά καλό είναι να γράφονται  **ολογράφως**. Κείμενα τα οποία έχουν προτάσεις όπως «_είχα 1 σκύλο που τον φώναζαν Μαξ»,_ θα απορρίπτονται.
    -   Το ίδιο ισχύει και για τις ώρες. Μπορείτε να τις γράφετε είτε ολογράφως, είτε στην σύντομη μορφή τους, π.χ. 22:13
    -   Δεν δεχόμαστε κείμενα με κομμένες λέξεις / διαδικτυακή γραφή. Κείμενα τα οποία αντί για δηλαδή, γιατί, κάπου γράφουν δλδ, γτ, κπ θα απορρίπτονται.
    -   Κείμενα τα οποία καταχρώνται τα σημεία στίξης θα απορρίπτονται. Δεν υπάρχουν δύο τελείες ούτε εφτά τελείες. Υπάρχει η τελεία (.) και τα αποσιωπητικά (…). Επίσης θα απορρίπτονται κείμενα τα οποία καταχρώνται τα αποσιωπητικά.
-   Κείμενα τα οποία δεν είναι τονισμένα, θα απορρίπτονται. Υπάρχουν λέξεις που γράφονται με τον ίδιο τρόπο, αλλά όταν τονίζονται σε άλλη συλλαβή, αλλάζει εντελώς το νόημά τους (μαλακά – μαλάκα).
-   Τα κείμενά σας θα πρέπει να είναι παραγραφοποιημένα. Οι παράγραφοι είναι σημαντικό διαρθρωτικό στοιχείο για την οργάνωση του κειμένου.
-   Τα κείμενά σας θα πρέπει να έχουν περάσει από μια βασική συντακτική επιμέλεια. Ασύντακτα κείμενα, χωρίς συνοχή, θα απορρίπτονται.
-   Η ομάδα επιμέλειας του TheBluez.gr διατηρεί το δικαίωμα ορθογραφικής και συντακτικής διόρθωσης και διάρθρωσης του κειμένου. Η υποβολή κειμένου στον ιστότοπο προϋποθέτει την αποδοχή αυτού του όρου.

#### Πνευματικά δικαιώματα

-   Τα πνευματικά δικαιώματα κάθε έργου, ανήκουν αποκλειστικά και μόνο, στον δημιουργό του.
-   Με την υποβολή του έργου σας, δίνετε στο TheBluez.gr την συγκατάθεσή σας ώστε να δημοσιεύσει το κείμενό σας, τόσο στον ιστότοπο όσο και στα μέσα κοινωνικής δικτύωσης, αλλά και να το παρέχει προς δημοσίευση σε συνεργαζόμενους ιστότοπους.
-   Διατηρείτε το δικαίωμα να μας ζητήσετε, για οποιονδήποτε λόγο, την διαγραφή του κειμένου σας από τον ιστότοπο, εάν δεν επιθυμείτε πια την φιλοξενία του στο TheBluez.gr.
    -   Για την διαγραφή του κειμένου σας από τον ιστότοπο θα πρέπει να μας στείλετε email από την διεύθυνση που αρχικά υποβάλλατε το κείμενο, έτσι ώστε να επαληθεύσουμε την ταυτότητά σας
-   Με την υποβολή του κειμένου σας συναινείτε με την εμφάνιση διαφημίσεων περιμετρικά ή/και εν μέσω του κειμένου.

#### Στοιχεία αποστολέα

-   Τα κείμενα θα πρέπει να είναι ενυπόγραφα με το πραγματικό σας όνομα και το email επικοινωνίας σας θα πρέπει να είναι έγκυρο. Κείμενα τα οποία έρχονται από ανώνυμους αποστολείς ή αποστολείς που δεν μας παρέχουν κατ’ ελάχιστο το ονοματεπώνυμό τους καθώς και μια έγκυρη διεύθυνση ηλεκτρονικού ταχυδρομείου, θα απορρίπτονται.
    -   Σε αυτό το σημείο θα πρέπει να τονιστεί ότι δεν δεχόμαστε κείμενα τα οποία συνοδεύονται από διεύθυνση email που παρέχεται από υπηρεσία προσωρινών και αναλώσιμων διευθύνσεων email.
-   Είναι δυνατό να δημοσιευτεί το κείμενό σας με κάποιο ψευδώνυμο δικής σας επιλογής. Εάν το επιθυμείτε, θα πρέπει να μας το υποδείξετε, συμπληρώνοντας στην φόρμα υποβολής κειμένου, το πεδίο «Ονοματεπώνυμο ή ψευδώνυμο».
-   Δεν κοινοποιούμε σε κανέναν τα πραγματικά σας στοιχεία, εκτός εάν συντρέχουν ποινικοί ή άλλοι εξαιρετικά σοβαροί λόγοι.

#### Λοιποί όροι

-   Διατηρούμε το δικαίωμα απόρριψης κειμένων κατά την κρίση μας, αν κρίνουμε ότι δεν είναι κατάλληλα για δημοσίευση στον ιστότοπο, αν δεν συνάδουν με την θεματολογία μας, ή εάν το ύφος ή το περιεχόμενό τους δεν αρμόζουν στο ύφος και το περιεχόμενο του ιστότοπου.
-   Η διεύθυνση αλληλογραφίας σας θα πρέπει να είναι έγκυρη, καθώς συχνά χρειάζεται να επικοινωνήσουμε μαζί σας για θέματα που αφορούν το κείμενο.
-   Δεν δεχόμαστε κείμενα για δημοσίευση μέσω μηνυμάτων στο Facebook ή σε email.
-   Όλα τα κείμενα, πέραν εκείνων που προέρχονται από τα μέλη της μόνιμης συντακτικής ομάδας του TheBluez.gr, δημοσιεύονται με την επισήμανση TheBluez.gr Guest και η υπογραφή του δημιουργού, τοποθετείται στην αρχή ή/και στο τέλος του κειμένου.
-   Κείμενα τα οποία δεν έχουν δημοσιευτεί στο TheBluez.gr  **ένα (1) μήνα μετά την αποστολή τους, να θεωρούνται απορριφθέντα**.
-   Καθώς η συμμετοχή στον ιστότοπο γίνεται σε  **εθελοντική βάση, δεν πραγματοποιείται καμία απολύτως οικονομική συναλλαγή όσον αφορά τις δημοσιεύσεις των κειμένων**. Το TheBluez.gr δεν θα σας ζητήσει ποτέ οποιοδήποτε αντάλλαγμα για να δημοσιεύσει το κείμενό σας, ούτε και θα δεχτεί κάποιο αντάλλαγμα για να δημοσιεύσει κείμενο το οποίο έχει απορριφθεί. Αντίστοιχα, οι δημιουργοί που συμμετέχουν με τα κείμενά τους στον ιστότοπο, εθελοντικά, συμφωνούν ανεπιφύλακτα ότι  **δεν θα έχουν καμία απολύτως οικονομική αξίωση από τον ιστότοπο**, ιδιαίτερα όσον αφορά τυχόν έσοδα που μπορεί να προκύψουν από διαφημίσεις που προβάλλονται περιμετρικά ή/και εν μέσω των κειμένων τους.
